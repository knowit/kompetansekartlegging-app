# Registrering av nye brukere

Det er ikke mulig for administratorer å registrere nye brukere på nettsiden. Brukerne er selv nødt til å gå inn på siden og trykke “Logg inn”. Først etter at dette er gjort, vil de bli synlige på “Rediger administratorer”- og “Rediger gruppeledere”-sidene under “ADMIN”-menyen.

# Rollebeskrivelser

## Administrator

Administratorer får en ny fane kalt "ADMIN". Administratorer har mulighet til å utnevne brukere til nye roller, enten som en ny administrator eller som en gruppeleder. Rollen har også mulighet til å velge aktiv katalog, samt redigere eller lage nye kataloger. Dette gjøres under "Rediger kataloger"-siden. Administratorer kan ikke se svarene til individer på nettsiden, men har mulighet til å laste ned en Excel-rapport som inneholder svarene. Nedlastningsknappen ligger under "Last ned kataloger"-siden. Administratorer kan også redigere grupper under "Rediger grupper"-siden. Administratorer har i tillegg mulighet til å anonymisere brukere under "Anonymiser brukere"-siden. Anonymisering er en ikke-reverserbar handling som typisk utføres når en ansatt har sluttet, og resulterer i at svarene til en eks-ansatt ikke lengre kan knyttes til personen.

## Gruppeleder

Gruppeledere får en ny fane kalt "MIN GRUPPE". Under denne fanen vil hvert medlem av gruppen være tilgjengelig. Trykker gruppelederen seg inn på et av navnene som står under fanen, vil de kunne se svarene til den ansatte. Trykker gruppelederen istedet på "MIN GRUPPE", vil de se en liste over gruppemedlemmer, samt en knapp for å legge til nye medlemmer. Gruppeledere kan også trykke på ansatte i listen på "MIN GRUPPE"-siden for å se svarene til den ansatte.

## Sletting av kategorier og spørsmål

Dersom man ønsker å slette en kategori, må man passe på å slette alle spørsmålene som tilhører kategorien først. Sletting burde nok også bli gjort før brukere har begynt å sende inn svar på katalogen.
